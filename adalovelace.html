<!DOCTYPE html>
<html lang="bs">
    <head>
        <title>Dželila Podgorica - Ada Lovelace</title>
        <meta charset="utf-8">
        <meta name="viewport" content="width=device-width, initial-scale=1.0">
        <link rel="icon" href="./photo/favicon.png" sizes="32x32" type="image/png">
        <link rel="stylesheet" href="./css/base.css">
        <link rel="stylesheet" href="./css/blog.css">
    </head>
    <body>
    <div class="grid" id="top">
        <div class="header" style="border: none;">
            <nav>
                <ul>
                    <li><a href="./index.html">Dželila | Portfolio</a></li>
                    <li ><a href="./omeni.html">O meni</a></li>
                    <li><a href="./projekti.html">Projekti</a></li>
                    <li><a href="./blog.html" style="background-color:#7d5d6c40;">Blog</a></li>
                    <li><a href="./galerija.html">Galerija</a></li>
                    <li><a href="./kontakt.html">Kontakt</a></li>
                </ul>
            </nav>
        </div>
        <div class="main">
            <h1>Ada Lovelace</h1>
            <div class="blogpost">
                    <figure>
                        <img src="./photo/ada.jpg" alt="Slika Ade Lovelace">
                        <!--
                        Slika i tekst preuzeti sa:
                        https://www.historyanswers.co.uk/people-politics/ada-lovelace-the-first-computer-programmer/
                        -->
                        <figcaption>Ada Lovelace (Slika preuzeta sa interneta)</figcaption>
                    </figure>
                    <h4>Biografija</h4>
                    <p>Kći slavnog pjesnika Lorda Byrona, Augusta Ada Byron, grofica od Lovelace — poznatija kao "Ada Lovelace" — pokazala je svoj izuzetan dar za matematiku još u ranoj mladosti. Prevela je članak o izumu Charlesa Babbagea i tom prijevodu dodala vlastite opširne bilješke i komentare. Budući da je u tim bilješkama uvela mnoge temeljne koncepte računarstva, Lovelace se smatra prvom programerkom na svijetu. Umrla je 27. novembra 1852. godine.</p>
                    <p>Ada Lovelace, rođena kao Augusta Ada Byron 10. decembra 1815. godine, bila je jedino zakonito dijete slavnog pjesnika Lord Georgea Gordona Byrona. Brak Lorda Byrona s Adinom majkom, Lady Anne Isabellom Milbanke Byron, nije bio sretan. Lady Byron se od supruga rastala samo nekoliko sedmica nakon što im se kćerka rodila. Nekoliko mjeseci kasnije, Lord Byron je napustio Englesku, te Lovelace nikada više nije vidjela svog oca. Preminuo je u Grčkoj kada je Ada imala samo osam godina.</p>
                    <p>Lovelace je imala neobičan odgoj za aristokratsku djevojku sredinom 1800-ih. Na insistiranje njezine majke, tutori su je podučavali matematici i nauci. Tako izazovne teme u to vrijeme nisu bile standardni dio obrazovanja za žene, ali njezina majka je vjerovala da će rigorozno učenje spriječiti Lovelace da razvije ćudljiv i nepredvidiv temperament svog oca. Lovelace je također bila primorana ležati mirno duži vremenski period, jer je njezina majka vjerovala da će joj to pomoći razviti samokontrolu.</p>
                    <p>Od najranije dobi, Lovelace je pokazivala talent za brojeve i jezike. Instrukcije je primala od utjecajnih ličnosti poput Williama Frenda, društvenog reformatora; Williama Kinga, porodičnog ljekara; te Mary Somerville, škotske astronomkinje i matematičarke. Somerville je bila jedna od prvih žena primljenih u Kraljevsko astronomsko društvo.</p>
                    <h4>Babbage i Analitički Stroj</h4>
                    <p>Oko svoje 17. godine, Ada je upoznala Charlesa Babbagea, matematičara i izumitelja. Preko Babbagea, Lovelace je počela studirati naprednu matematiku kod profesora Augustusa de Morgana sa Univerziteta u Londonu.</p>
                    <p>Lovelace je bila fascinirana Babbageovim idejama. Poznat kao "otac računara", on je izumio diferencijalni stroj (difference engine), namijenjen izvođenju matematičkih proračuna. Lovelace je imala priliku vidjeti stroj prije nego što je dovršen i bila je njime očarana. Babbage je također izradio planove za drugi uređaj poznat kao analitički stroj (analytical engine), dizajniran za rukovanje mnogo kompleksnijim proračunima.</p>
                    <p>Lovelace je kasnije zamoljena da prevede članak o Babbageovom analitičkom stroju koji je za švicarski časopis napisao talijanski inženjer Luigi Federico Menabrea. Ona ne samo da je prevela originalni francuski tekst na engleski, već je dodala i vlastite misli i ideje o stroju. Njezine su bilješke na kraju bile tri puta duže od originalnog članka. Njezin rad je objavljen 1843. godine u jednom engleskom naučnom časopisu. Lovelace je u publikaciji koristila samo inicijale "A.A.L." (za Augusta Ada Lovelace).</p>
                    <h4>Doprinos programiranju</h4>
                    <p>U svojim bilješkama, Lovelace je opisala kako se mogu kreirati kodovi za uređaj koji bi, osim brojeva, mogli obrađivati i slova i simbole. Također je teoretski razradila metodu za ponavljanje niza instrukcija na stroju, proces poznat kao petlja (looping), koji se i danas koristi u računarskim programima. Lovelace je u članku ponudila i druge napredne koncepte. Zbog svog rada, Lovelace se često smatra prvom programerkom u historiji.</p>
                    <p>Lovelacein članak privukao je malo pažnje dok je bila živa. U kasnijim godinama, pokušala je razviti matematičke sheme za pobjedu u kockanju. Nažalost, njezine su sheme propale i dovele su je u finansijsku opasnost. Lovelace je umrla od raka maternice u Londonu 27. novembra 1852. godine. Sahranjena je pored svog oca, na groblju Crkve Svete Marije Magdalene u Hucknallu, Engleska.</p>
            </div>
            <a href="#top" class="back">↑</a>
            <button class="blogbutton"><a href="./blog.html">Nazad na spisak blogova</a></button>      
        </div>
        <div class="footer">
            <div class="c1">
                <p>&copy; 2025 Dželila Podgorica | Sva prava zadržana.</p>
            </div>
            <div class="c2">
                <a href="#">Instagram</a>
                <a href="#">LinkedIn</a>
                <a href="#">GitHub</a>
            </div>
        </div>
    </div>

        
    </body>
</html>